# Can Paixano

Can Paixano is een begrip in Catalonië. Het Cava huis werd een gerenommeerde naam na het openen van een uiterst succesvolle bar in het bruisende Barceloneta genaamd 'La Xampanyeria'. Hier wordt het product geserveerd in combinatie met heerlijke tapa. Toegankelijke Cava's van fantastische kwaliteit en smaak die iedere borrel uitzonderlijk maken. We zijn dan ook trots op deze exclusieve samenwerking waarin wij 2 soorten mogen aanbieden: 'Berenguer Ramon J' en 'Berenguer Ramon Rosé'.

# Llopart

Llopart is een Cava huis dat al meer dan een eeuw onder leiding staat van de Llopart familie. Sinds enkele jaren dragen zij het 'Corpinnat' label: een exclusieve Cava variant. Gemaakt van druiven met een uitzonderlijk hoge kwaliteit uit een hooggelegen wijngaard in de Penedès regio. Slechts 4 andere Cava huizen in de wereld dragen het Corpinnat label. Llopart maakt dan ook enkel ambachtelijke en lang gerijpte Corpinnat (Reserva en Gran Reserva) voor het iets luxere segement.

# Over ons assortiment

# Berenguer Ramon J
De Spaanse zon in een fles; zo omschrijven we deze fantastische all-round Cava. Een zachte smaak, fijne bubbel en een bijzonder frisse hint van Groene Appel transporteren je direct naar de ‘Xampanyeria’ in het zonnige Barcelona. Perfect voor een borrel, feestje of aan het strand. Nog perfecter in combinatie met Tapa. Deze Cava schreeuwt levensgenieters. Niet voor niets is de Ramon J het best verkochte product van Can Paixano en 1 van onze persoonlijke favorieten! 

# Llopart Brut – Rose
Deze hoogwaardige Corpinnat smaakt exact zoals deze eruit ziet: luxueus, sexy en zijdezacht. Een prachtige Zachtroze kleur en fijne bubbel maken alleen het uitschenken al bijzonder. Een unieke combinatie van Pinot Noir en Garnatxa strelen de tong en geven een heel licht zoetig hintje. Perfect voor een bijzondere of romantische avond en combineert geweldig met kaas, noten, fruit of zelfs desserts. Absoluut 1 van onze bestsellers en bij het proeven begrijp je exact waarom… 

# Llopart Integral
Stoer en eigenwijs; dat is de Integral. Met minder dan 3 gram suiker per liter smaakt deze “ Brut-Nature” zeer droog en robuust. De infusie van Chardonnay en een iets grovere bubbel geeft het geheel een body die smaakt naar Spaans temparement en de Flamingo. Durf je de Integral aan? Combineer deze dan met een zoutig gerecht zoals Pata negra, vis of paella, of een snack als naturel chips en zoute popcorn. We garanderen je een feestje in de mond.

# Llopart Microcosmos
De Microcosmos is een reisje naar de sterrenhemel. Anders kunnen we deze uitzonderlijke topper van Llopart niet beschrijven. Bij het rijpen van deze hoogwaardige Corpinnat wordt een selectie van rode vruchten toegevoegd. Dit geeft niet alleen een bijzondere Robijnrode kleur. Maar zorgt ook voor hintjes van zoet-fruitge tonen ondanks deze Brut-Nature variant nagenoeg geen suikers bevat. Een unieke combinatie en de perfecte keuze voor iedereen die echt iets bijzonders zoekt. 1 van onze persoonlijke favorieten en de kers op de taart voor iedere diner tafel of een eindeloze zomeravond. 

# Llopart Ex-Vite
Deze Gran-Reserva is gemodelleerd naar het originele Llopart familie recept uit 1887. De extreem lange groei en rijping zorgt voor een droge en robuuste Corpinnat die exclusief druiven uit een 100 jaar oud deel van de Llopart wijngaard gebruikt. Een zeer stevige jongen die smaakt naar ridders en kastelen. Een eindeloos boeket van aardse, houterige en rokerige tonen met een vleugje Middelandse zeewind. Een bijzonder product voor de echte liefhebbers die fantastisch combineert met gedroogde hammen of Manchego kaas.
